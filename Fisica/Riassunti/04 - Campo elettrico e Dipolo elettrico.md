## Campo Elettrico $E$
Data una carica positiva $Q$ ferma, detta **carica generatrice** poiché essa genera un campo, avviciniamo ad essa una carica $q$ detta **carica di prova**.

La carica $q$ risente dell’azione della forza di Coulomb repulsiva dovuta alla presenza della carica $Q$ e ció permette di evidenziare la presenza del campo elettico da esso generato:

Definiamo quindi come campo elettrico in ogni punto dello spazio  il rapporto tra la forza elettrica della carica $Q$ e il valore della carica di prova:
$$\overrightarrow{E_{(p)}}=\frac{\overrightarrow{F_{(p)}}}{q}=\lim_{q\to 0}\frac{\overrightarrow{F_{(p)}}}{q}$$

La formula indica il campo elettrico rilevato in un punto $p$.

Il campo elettrico:
-  **non dipende** dalla **carica** di **prova**, ma solo dalla carica generatrice, se questa ha una carica piccola che non alteri la distribuzione di cariche elettriche
- Dipende dalla forza che viene rilevata e dalla carica che lo genera.

### Campo elettrico di una distribuzione di cariche
Anche il campo elettrico *obbedisce* al principio di sovrapposizione.

Quindi il campo elettrico di una distribuzione discreta di cariche é la **somma vettoriale** dei campi generati dalle singole cariche.

$$\overrightarrow{E}=\overrightarrow{E_1}+\overrightarrow{E_2}+\dots+\overrightarrow{E_n}=\sum_{1}^{n}\overrightarrow{E_n}=\sum_{i}^{n}K_e\frac{q_n}{r^2}\hat{r}_n$$
## Dipolo elettrico
Il **dipolo** elettrico é un **sistema** di **cariche** puntiformi composto da sole due cariche $q_1$ e $q_2$ che sono una l'opposto dell'altra poste a distanza $d$ di **uguale valore assoluto** ma di **segni opposti**.

É una delle distribuzioni di cariche piú importanti, poiché molte molecole non sono altro che dipoli.

### Momento di dipolo 
Il **momento di dipolo** é un **vettore** di modulo $p=qd$, ovvero il prodotto tra la carica $q$ e la distanza $d$ tra le due cariche del dipolo, avente per direzione l'asse del dipolo e per verso quello che va dalla carica negativa alla carica positiva. 